---
layout: post
title: "Biblioteka programisty"
author: "psliwa"
tags: [php, książki]
---

Programista nie małpa, czytać musi. Wrzucam listę książek z niezwykle prestiżowym, moim certyfikatem jakości. Nie zamieszczałem tytułów, których nie przeczytałem, a wiem że są świetne i są na mojej liście do przeczytania. Kolejność nie ma większego znaczenia. Jeśli chcesz dodać coś od siebie, to są komentarze pod tym wpisem.

#### Programowanie i projektowanie obiektowe

* [PHP5. Zaawansowane programowanie](http://helion.pl/ksiazki/php5-zaawansowane-programowanie-edward-lecky-thompson-heow-eide-goodman-steven-d,php5zp.htm) - pomocna jeśli chce się wejść w OOP znając programowanie strukturalne
* [PHP obiekty, wzorce, narzędzia](http://helion.pl/ksiazki/php5-obiekty-wzorce-narzedzia-matt-zandstra,php5ob.htm) - jak wyżej, jest dostępne nowsze wydanie
* [UML i wzorce projektowe](http://helion.pl/ksiazki/uml-i-wzorce-projektowe-analiza-i-projektowanie-obiektowe-oraz-iteracyjny-model-wytwarzania-aplikac-craig-larman,umwzo3.htm) - wbrew tytułowi, bardzo dobra książka o OOP oraz OOA
* [Domain Driven Design](http://www.amazon.com/Domain-Driven-Design-Tackling-Complexity-Software/dp/0321125215/) - klasyka DDD, raczej każdy powinien ją przeczytać
* [Implementing Domain-Driven Design](http://www.amazon.com/Implementing-Domain-Driven-Design-Vaughn-Vernon/dp/0321834577/) - świetne uzupełnienie książki Erica Evansa, ten sam poziom merytoryczny i wiele nowych pomysłów i patternów

#### Refaktoryzacja

* [Refaktoryzacja](http://helion.pl/ksiazki/refaktoryzacja-ulepszanie-struktury-istniejacego-kodu-martin-fowler-kent-beck-john-brant-william-opdy,refuko.htm) - klasyka, refaktoryzacje niskiego poziomu. Uczy refaktoryzacji używając małych kroków
* [Refaktoryzacja do wzorców projektowych](http://helion.pl/ksiazki/refaktoryzacja-do-wzorcow-projektowych-joshua-kerievsky,refawp.htm) - uzupełnienie powyższej pozycji, refaktoryzacje wyższego poziomu

#### Dobre praktyki i samorozwój

* [Czysty kod](http://helion.pl/ksiazki/czysty-kod-podrecznik-dobrego-programisty-robert-c-martin,czykod.htm) - klasyka, o dobrym kodzie i o tym jak zamienić zły kod w dobry
* [Pragmatyczny programista](http://helion.pl/ksiazki/pragmatyczny-programista-od-czeladnika-do-mistrza-andrew-hunt-david-thomas,pragpr.htm) - wiele dobrych praktyk i technik
* [Mistrz programowania](http://helion.pl/ksiazki/mistrz-programowania-zwieksz-efektywnosc-i-zrob-kariere-neal-ford,mispro.htm) - o produktywności i dobrych praktykach
* [Apprenticeship Patterns: Guidance Aspiring Craftsman](http://www.amazon.com/Apprenticeship-Patterns-Guidance-Aspiring-Craftsman/dp/0596518382/) - książka o ścieżkach samorozwoju, dla początkujących jak i bardziej zaawansowanych programistów
* [97 Things Every Programmer Should Know](http://www.amazon.com/Things-Every-Programmer-Should-Know/dp/0596809484/) - zbiór 97, w większości dobrych, artykułów
* [The Clean Coder](http://www.amazon.com/Clean-Coder-Conduct-Professional-Programmers/dp/0137081073/) - Książka autora "Czysty Kod", m. in. o profesjonalizmie, rozwoju, ale nie o kodzie. Jest dostępne polskie wydanie

#### Wzorce projektowe

* [Wzorce projektowe](http://helion.pl/ksiazki/wzorce-projektowe-elementy-oprogramowania-obiektowego-wielokrotnego-uzytku-erich-gamma-richard-helm-ralph-johnson-john-m,wzoele.htm) - klasyka, którą trzeba przeczytać w pierwszej kolejności
* [Patterns Enterprise Application Architecture](http://www.amazon.com/Patterns-Enterprise-Application-Architecture-Martin/dp/0321127420/) - wiele wzorców z różnych warstw aplikacji, zwłaszcza rozdział z wzorcami do ORMów jest świetny. Czytałem polskie wydanie, które ma bardzo słabe tłumaczenie, więc polecam anglojęzyczne wydanie
* [J2EE Wzorce projektowe](http://helion.pl/ksiazki/j2ee-wzorce-projektowe-wydanie-2-deepak-alur-john-crupi-dan-malks,j2eew2.htm) - wiele dobrych wzorców, jednak część z nich jest specyficzna tylko dla środowiska Java EE
* [UML i wzorce projektowe](http://helion.pl/ksiazki/uml-i-wzorce-projektowe-analiza-i-projektowanie-obiektowe-oraz-iteracyjny-model-wytwarzania-aplikac-craig-larman,umwzo3.htm) - książka głównie o OOP i OOA, ale również porusza temat wielu wzorców
* [Refaktoryzacja do wzorców projektowych](http://helion.pl/ksiazki/refaktoryzacja-do-wzorcow-projektowych-joshua-kerievsky,refawp.htm) - wzorce z innego punktu widzenia

#### Testowanie

* [Test-Driven Development by Example](http://www.amazon.com/Test-Driven-Development-Kent-Beck/dp/0321146530/) - klasyka, jest polskie wydanie - jednak nie wiem jakiej jakości. Świetny przykład tworzenia narzędzia xUnit z wykorzystaniem TDD nie mając jeszcze frameworku do testowania (bo jesteśmy w trakcie jago pisania)
* [xUnit Test Patterns: Refactoring Test Code](http://www.amazon.com/xUnit-Test-Patterns-Refactoring-Code/dp/0131495054/) - zwłaszcza pierwsza 1/3 książki jest świetna, reszta trochę przegadana i wiele Copy&Paste. Jednak warto nabyć dla tej 1/3 zawartości.
* [Growing Object-Oriented Software, Guided by Tests](http://www.amazon.com/Growing-Object-Oriented-Software-Guided-Tests/) - świetne uzupełnienie TDD by Example. Pokazuje praktyczne podejście TDD na większą skalę i wiele innych aspektów testowania

#### Języki programowania

* [Javascript: mocne strony](http://helion.pl/ksiazki/javascript-mocne-strony-douglas-crockford,jscmoc.htm) - fajna książeczka opisujące tą jasną stronę Javascriptu - jeśli piszesz coś w js, to musisz ją przeczytać
* [Java: Podstawy](http://helion.pl/ksiazki/java-podstawy-wydanie-ix-cay-s-horstmann-gary-cornell,javpd9.htm) - dobra książka do rozpoczęcia nauki Javy
* [Java: Techniki zaawansowane](http://helion.pl/ksiazki/java-techniki-zaawansowane-wydanie-ix-cay-s-horstmann-gary-cornell,javtz9.htm) - uzupełnienie powyższej pozycji
* [Java Efektywne programowanie](http://helion.pl/ksiazki/java-efektywne-programowanie-wydanie-ii-joshua-bloch,javep2.htm) - świetna książka na temat dobrego kodu napisanego w Javie
* [Scala od podszewki](http://helion.pl/ksiazki/scala-od-podszewki-joshua-suereth-d,scalao.htm) - nie jest to książka o podstawach Scali, a o jej bardziej zaawansowanych mechanizmach. Warto przeczytać gdy chce się poznać Scalę, zapewniam że głowa nie raz będzie swędziała podczas lektury ;)

#### Programowanie funkcyjne

* [Real-World Functional Programming](http://www.bookdepository.com/Real-World-Functional-Programming-Tomas-Petricek/9781933988924) - świetna książka o programowaniu funkcyjnym. Warto przeczytać aby na nowo znaleźć się w piaskownicy. Do książki drukowanej jest prezent - wersja elektroniczna w formatach pdf, epub i mobi - lubię to! Nie należy zrażać się przykładami, które są w C# i F#. Tak swoją drogą, F# wygląda bardzo ciekawie ;)
* [Scala od podszewki](http://helion.pl/ksiazki/scala-od-podszewki-joshua-suereth-d,scalao.htm) - w tej książce jest również wiele o programowaniu funkcyjnym w bardziej zaawansowanym wydaniu

#### Bezpieczeństwo
* [The Tangled Web](http://www.amazon.com/The-Tangled-Web-Securing-Applications/dp/1593273886) - porusza tematy bezpieczeństwa aplikacji webowych oraz protokołu http. Autor jest Polakiem, więc jest również polskie wydanie
* [Cisza w sieci](http://helion.pl/ksiazki/cisza-w-sieci-michal-zalewski,bekomp.htm) - o bezpieczeństwie sieci i protokołów
* [Metasploit. Przewodnik po testach penetracyjnych](http://helion.pl/ksiazki/metasploit-przewodnik-po-testach-penetracyjnych-david-kennedy-jim-o-gorman-devon-kearns-mati-ah,metasp.htm) - daje wyobrażenie na temat ogólnego bezpieczeństwa systemów informatycznych, w tym aplikacji webowych. Dobre wprowadzenie do Metasploit

#### Narzędzia

* [Pro Git](http://git-scm.com/book) - świetny podręcznik git, dostępna darmowa wersja online, darmowa anglojęzyczna wersja mobilna oraz darmowa polskojęzyczna wersja mobilna (ale trzeba sobie samemu zbudować z repozytorium na githubie)
